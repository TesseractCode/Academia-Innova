# Academia-Innova & PITECH PLUS: AI/ eLearning Platform Development
## Provocare:

Dezvoltarea unei platforme de e-learning care să permită evaluarea nivelului tehnic al unui utilizator în domeniul dezvoltării software. În urma acestei evaluări se va propune un proces de îmbunătățire a competențelor în diferitele secțiuni. Scopul platformei este să fie un mentor virtual pentru utilizator și să îl ghideze cât mai eficient în procesul de învățare. Platforma generează un sumar după fiecare evaluare, pe baza cerințelor, pentru fiecare criteriu din rolul evaluat și propune subiecte unde trebuie îmbunătățite competențele.

## Cerinte de continut:

Întrebările din evaluare vor avea diferite nivele de dificultate (acestea vor fi definite de către participanți).
Întrebările din evaluare fac parte din diferite categorii specifice dezvoltării software (minim 10 categorii care trebuie definite de către participanți).
După fiecare evaluare, în funcție de nivelul de dificultate al întrebărilor și secțiunile evaluate, persoana evaluată primește un sumar al cunoștințelor curente și sugestii de învățare pentru a progresa în carieră.

## Cerinte de forma:

Platforma trebuie să conțină o serie de secțiuni/criterii pe baza cărora se poate face evaluarea, plus întrebări specifice pe aceste criterii, pe diferite nivele de dificultate (nu sunt în scopul platformei acțiunile de adăugare/editare/ștergere de întrebări/categorii/nivele de dificultate, modul în care acestea sunt adăugate rămâne la latitudinea participanților, important este ca în momentul evaluării proiectului aceste date să existe în platformă).

## Rolul aplicației de mentor virtual presupune:

Generarea de evaluări pe baza criteriilor menționate mai sus.
Eficientizarea procesului de generare prin folosirea soluțiilor inteligente pentru a ne asigura că subsetul de întrebări generate are un nivel de dificultate adaptat persoanei evaluate.
Evaluarea persoanei prin stabilirea obiectivă a nivelului de cunoștințe curent și propunerea de subiecte unde este nevoie de îmbunătățire.

## Criterii de jurizare (structura punctaj maxim 100 puncte):

- Algoritmul pentru generarea unui parcurs de învățare: 40 p
- Algoritmul de evaluare: 30 p
- Aplicația trebuie să fie accesată Web sau desktop: 20 p
- Argumentarea soluțiilor inteligente alese: 10 p ​
